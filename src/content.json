{
  "meta": {
    "title": "Seven Inch Orange",
    "icon": "/icon.png"
  },
  "header": {
    "title": "Seven Inch Orange",
    "logo": "/assets/logo.svg"
  },
  "about_band": {
    "title": "Om bandet",
    "body": "I 2015 indgik basunisten Tobias Stavngaard og altsaxofonisten Eskil Nordahl Fundal et musikalsk samarbejde. De to drenge, som begge voksede op i Allerød, delte allerede dengang en fascination af 60'erne og 70'ernes funk- og soulmusik. Netop det blev grundlaget for bandet, som konstituerede sig med en besætning tro mod soulgenrens traditioner: En blæsergruppe, en rytmegruppe og forrest i lydbilledet: En stærk vokalsolist.\nNavnet blev \"Seven inch Orange\", som peger i retning af bandets grundsten: Den fængende og traditionelle soullyd, som den lød på 7-inch single vinylpladerne, samt musikkens glæde repræsenteret ved farven 'Orange', der mere end noget andet er et symbol på soulmusikkens festlige identitet. Det er en central del af bandets formål: At det er en hyldest til den levende og vedkommende musik, der formår at omfavne publikummet. Begrebet \"Pocket\" anvendes i nogle musikerkredse til at beskrive netop det fænomen: Når groovet er helt i top og både band og publikum drages af musikkens symbiose. Når 'Seven inch Orange' går på scenen, er det gruppens fornemmeste opgave, hvorfor det selvsamme begreb må siges at være slagordet for bandets musikalske rejse.\nDet hele går op i en højere enhed, når de nøje udarbejde blæserpassager og arrangementsdetaljer møder det impulsive ved instrumental improvisation. Alt sammen som en del af et hiphopdomineret og helt tight groove. En lyd som bedst beskrives som en udadvendt og let tilgængelig fusion af soul, jazz og hiphop. En unik lyd der forener bandets tolkninger af kendt materiale med deres originale musik. Den musikalske sammensætning skriger efter danseskoene, men har på en og samme tid stor værdi i sig selv. Med andre ord: Musik til enhver lejlighed.\nSeven inch Orange er således et soulband bestående af 9 unge musikere med et fælles mål om at levere raffineret dansemusik på højeste musikalske niveau."
  },
  "about_members": {
    "title": "Bandmedlemmerne",
    "members": [
      {
        "name": "Mathias",
        "description": "Mathias Berner Haugaard har altid vidst, at han var musisk anlagt. Han har imidlertid ikke altid været sikker på, hvordan han skulle udtrykke sin musikalitet. Ikke før 8. klasse hvor han, betaget af bassen og dens muligheder som musikinstrument, havde sin debut som udøvende musiker. Det var i første omgang rockmusikken som interesserede Mathias, der på det tidspunkt brugte sine eftermiddage efter skole på at studere idoler som Cliff Burton og Steve Harris. Senere fik Mathias også øjnene op for andre genre, og han har siden da begået sig i jazz såvel som funk og soul. Fortsat med en instrumentteknisk og grundig tilgang, hvorfor hans største inspirationskilde i dag er funkvirtuosen Marcus Miller."
      },
      {
        "name": "Frederik",
        "description": "Frederik Gantriis Møller begyndte at spille trommer som 9-årig. Siden han første gang holdt en trommestik, har han været grebet af en enorm spilleglæde og musikalsk nysgerrighed. Som følge heraf har Frederik udmærket sig indenfor en hel række forskellige musikgenrer: Klassisk slagtøj, bigband, jazz combo, funk og flere til. Værktøjer fra de forskellige musikkonstellationer har alle været med til at forme Frederiks spil som derfor rummer en stor diversitet. I dag fokuserer han imidlertid på hiphop'en og trækker især inspiration fra trommeslagere som Chris Dave og bands som The Roots. Det kommer i høj grad til udtryk i 'Seven inch Orange', hvor han altid formår at sætte musikken i et nyt perspektiv med hiphopinspirerede grooves."
      },
      {
        "name": "Dennis",
        "description": "Dennis Blixenfeldt er vokset op i Hvidovre, hvor han fra en tidlig alder fascineredes af de følelser som musik kan frembringe. Navnligt bluesmusikkens sjæl og autencitet. Han har altid været draget af de mere personlige og karismatiske musikere. Her bør Louis Armstrong og Ray Charles nævnes, og i særdeleshed James Brown med den dertilhørende mere groovebaserede indfaldsvinkel på soulmusikken. Dennis' passion for de store idoler har altid været primus motor i hans spil, og når han tager trompeten op, så er det netop de ovennævnte kunstnere der er i fokus - Louis Armstrongs klang og ideen om at skabe en stemning og mening i musikken."
      },
      {
        "name": "Bjarke",
        "description": "Bjarke Mathiasen kommer fra et musikalsk hjem, hvor han har spillet klaver lige siden han først kunne gå. Han er oprindeligt oplært efter den klassiske musiktradition, men har siden sin gymnasietid hovedsageligt bevæget sig indenfor rytmiske genre. Gennemgående for Bjarkes klaverspil - rytmisk såvel som klassisk - er den høje grad af musikalitet som kommer til sin ret i al musik Bjarke beskæftiger sig med. I ’Seven inch Orange’ kommer det især til udtryk ved den måde Bjarke formår at sætte lyden af det legendariske hammondorgel i relation til bandets specifikke musikprofil. I den forbindelse har Bjarke over længere tid studeret Cory Henry og hans indfaldsvinkel med henblik på at skabe et egalt udtryk i sit klaverspil; på tværs af forskellige lyde og klangfarver."
      },
      {
        "name": "Eskil",
        "description": "Eskil Nordahl Fundal forelskede sig i Maceo Parkers percussive spillestil kort tid efter han blev introduceret til altsaxofonen. Maceo Parker har været katalysator for Eskils musiske udvikling lige siden, hvorfor Eskil altid har haft rytmer som force i sit spil. I de efterfølgende år har han begået sig indenfor jazzmusikken, hvor især altsaxofonisten Paul Desmond har været en stor inspiration. Her refereres til Paul Desmonds klang men særligt hans lyriske solospil, som Eskil har taget med sig videre, og som 'Seven inch Orange' i dag nyder godt af. Stærkt inspireret af Bob Reynolds' spil og kompositioner placerer Eskil sig aktuelt set i krydsfeltet mellem funk og jazz - og det er intet dårligt sted at stå!"
      },
      {
        "name": "Søren",
        "description": "Søren Albert Skov fokuserer altid mere end noget andet på at bidrage til det større lydbillede - en musikalsk holdspiller. For Søren handler musikalsk udfoldelse først og fremmest om den kommunikation som driver et band. Derfor gør han en dyd ud af at \"lægge\" sine guitarfigurer helt perfekt i musikken og udvælger sine fills med imponerende modenhed - altid med respekt for bandets samlede lydbillede. Søren har brugt mange år på at dygtiggøre sig som rytmeguitarist og er særligt inspireret af nyere funkbands som Vulfpeck og de danske funkveteraner fra Ridin' Thumb. I 'Seven inch Orange' placerer Søren sig typisk længere tilbage i lydbilledet, hvor han bruger sine kræfter på at komplimentere bandets solister og øvrige musikere, når han da ikke selv udfolder sig som solist."
      },
      {
        "name": "Laura",
        "description": "Laura Kjelgaard Christensen har sunget siden hun var 4 år. Hendes udvikling som sanger har fra begyndelsen været drevet af en stor begejstring for et udvalg af kvindelige popartister. Her er det især den mere autentiske ende af det populærmusiske landskab med sangere som Alicia Keys og Adele. Laura har siden sin debut med 'Seven inch Orange' udmærket sig som en teknisk overlegen vokalsolist der elegant implementerer sine gennemarbejdede fraseringer i bandets repertoire. Med popmusikken som udgangspunkt har hun med tiden udviklet sin egen lyd, og den klæder soulmusikken ganske fortræffeligt!"
      },
      {
        "name": "Gustav",
        "description": "Gustav Søder startede i en tidlig alder med at spille tenorsax på Rudersdal Musikskole. Siden han modtog undervisning for første gang, har han været særligt interesseret i den kemi som opstår når flere musikere spiller sammen. Derfor har Gustav altid været en del af talrige musikalske projekter: Symfoniorkester, harmoniorkester, bigband, saxofonkvintet og mange flere. Her har han koncentreret sig om at forstå sammenspillets muligheder. Som følge af hans intense øvning og sammenspilserfaring er Gustav i dag frem for alt en helt eminent sektionsspiller. I 'Seven inch Orange' arbejder han, som i alle andre orkestre, koncentreret og med en stor respekt for sammenspillets værdi."
      },
      {
        "name": "Tobias",
        "description": "Tobias Stavngaard er kendt i mange kredse som en hårdtarbejdende musiker der altid møder velforberedt op. Med et solidt musikalsk fundament af timer i øvelokalet har han altid haft en systematisk tilgang til det at spille musik. Som 16-årig begyndte Tobias på Sankt Annæ Gymnasium, hvor han hurtigt fik øjnene op for en helt ny verden: Jazz. Med jazzbasunisterne Nils Landgren og Vincent Nilsson som største inspirationskilde har Tobias sidenhen hovedsageligt studeret jazzmusik og dens beslægtede genre. I 'Seven inch Orange' bidrager Tobias mest af alt, når han indtager scenen som solist med jazzmusikkens dogmer og præmisser som udgangspunkt."
      }
    ]
  }
}
